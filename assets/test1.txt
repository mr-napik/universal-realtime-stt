Potom jsem řekl: "To nemá cenu, já do toho Španělska musím." Ovšem doma jsem neřekl, táta by mě nepustil, samozřejmě. Byl jsem třikrát u odvodu, ani jednou mě neodvedli, že jsem malej, slabej, ale ve Španělsku já přece jenom jako něco platnej budu. Já jsem byl členem Svazu mladých. To byla taková polokomunistická, ale nebylo, tam bylo spousta mladejch lidí, který nebyli v vůbec žádné politické straně. Já taky ne, ale tak trošku jsem jel blízko k té komunistické, poněvadž se mi to líbilo, že ta sociální politika jejich, pomoc nezaměstnaným a tak dále, jo, ta, ta se mi celkem dost líbila. A tenkrát já jsem ještě o nějakých machinacích nevěděl, jo?